A gyakorlat témája: ER-modellezés.

A gyakorlat anyaga a jegyzet 4. fejezete (Fogalmi (logikai)
adatbázis).

A gyakorlatra történő felkészülés
során az előadásokon elhangzott, de a jegyzetben is megtalálható, a
fejezetek végén külön is összegyűjtött új fogalmakat mindenképpen
érdemes átnézni. Ezeket nem betűről betűre kell "betanulni," hanem
(pontosan) értelmezni kell tudni őket.

Gyakorlati feladatsor [ITT](../files/er_feladatok.pdf)

A ZH-szintű gondolkodtató példa otthonra
[(PDF-ben)](files/adatbazisok_1_gyakorlat_gondolkodtato.pdf):

> Adott a következő laikus leírás: egy kórház számos osztályból áll,
> mindegyiknek van egy osztályvezető főorvosa és akárhány főorvosa. Ha
> nincs osztályvezető főorvos, akkor van megbízott osztályvezető. Ők
> valamennyien a kórház – orvosdiplomával is rendelkező – alkalmazottai,
> másik kórházban nincs állásuk. Egy kórháznak ezen kívül még számos más
> dolgozója is van: orvosok, nővérek, segédszemélyzet. Az orvosok és a
> nővérek mindig egy meghatározott osztályon dolgoznak, míg a
> segédszemélyzet közvetlenül a kórházhoz is tartozhat. Minden
> alkalmazottnak van kódszáma, de az orvosoknak nyilvántartják a kamarai
> tagsági számukat is. A kórházat mindig egy olyan igazgató vezeti, aki
> a kórház orvosa is, közgazdászdiplomával is rendelkezik és más
> kórházzal nincs munkaviszonya. Egy beteg – ha bekerül a kórházba –
> számos osztályt is megjárhat, amíg meggyógyul, és eközben számos
> betegséggel kezelhetik.
>
> Készítsen a fentiekről egyed-kapcsolati (ER) diagramot! A tanult
> szintaktikával tüntesse fel pontosan a kapcsolatok funkcionalitását
> is! Azonosítsa az egyedhalmazokat célszerűen megválasztott attribútumokkal,
> aláhúzással jelölje meg a kulcsokat!

### ER-diagramok rajzolása

ER-diagramok készíthetők például Microsoft Visióval (az [MSDNAA
program](http://msdnaa.bme.hu/) keretében ingyenesen letölthető). Darvas
Dániel készített a tárgyban használt grafikus elemekhez
Visio [stencilt](http://db.bme.hu/~darvas/EK-stencil_v1.vss),
ami a Shapes | More Shapes | Open Stencil... paranccsal
importálható be.
