---
layout: page
title: Laborok
---

Ez az Adatbázisok [VITMAB04] és az Adatbáziskezelés [VITMA027] tárgyak labor része.

- L1: [Oracle, mint rendszer labor](oracle1-labor/)
- L2-L3-L4: [SQL laborok](sql123-labor/) (3 alkalom)
- L5: [Relációs lekérdezések optimalizálása labor](optimalizalas-labor/)

## 2024. ősz

A laborfoglalkozások túlnyomórészt a HSZK-ban lesznek. Ahhoz, hogy a HSZK gépeit használni tudják, mindenkinek regisztrálnia kell a BME címtárba. Ezt az első laborja előtt mindenki tegye meg.

[A munka értékelése](files/laborok_ertekelese.pdf)

Pótlások: csak a félév végén, később közzétett időpontban, a Laboradminisztrációs rendszer terembeosztása szerint.
Ezek szándékolt célja nem az, hogy egy további reguláris lehetőséget kínáljon a félév során adott időpontokra kiírt laborok teljesítésére, hanem hogy pótlási lehetőséget nyújtson azok számára, akiknek valamely labor teljesítése a beosztás szerinti időpontban nem volt lehetséges vagy nem sikerült. Kérem a hallgatókat, hogy a pótlási lehetőséget visszaélésszerűen ne használják, mert a tapasztalatok szerint ezeknek a félév végi alkalmaknak rendkívül rossz a hatásfoka, valamint a pótlásra csak egyetlen időpont áll majd rendelkezésre, és nincs rá garancia, hogy nem fog ütközni más órával/pótlással. A lebonyolítás módja a reguláris laborokéval megegyező, de mindenki új feladatokat kap.

Minden problémával először a [laborvezetődhöz](laborvezetok.md) érdemes fordulni. Ha ő nem tud segíteni, utána fordulj a tárgyfelelőshöz: (gajdos(at)db.bme.hu).

- A laborokban elvégzett munkát tartalmazó dokumentum (tudnivalókat ld. [ITT](https://www.db.bme.hu/jegyzokonyv/tudnivalok/)) beadása a Fecske nevű [labor adminisztrációs rendszeren](https://fecske.db.bme.hu) keresztül történik. A hozzáféréseket az első labor időpontjára inicializáljuk, addig senki ne próbálkozzon a bejelentkezéssel!
- Minden hallgatói labordokumentációnak az elején tartalmaznia kell a ténylegesen megoldott feladatok sorszámát. Ezen információ hiányában a dokumentumot nem értékeljük.
- A formai követelmények teljesítésére kérjük, hogy fordítsanak különös figyelmet! Részletek alább.
- Saját számítógépre telepítéshez [Oracle kliens programok](programok-oracle)
- Oracle kézikönyvek
    - [Oracle Database dokumentáció az OTN webhelyen](http://docs.oracle.com/en/database/database.html)
    - [SQL Language Reference (HTML)][ORA-SQLREF]
    - [SQL Language Quick Reference (HTML)][ORA-SQLQUICKREF]

## A formai követelményekről

Minden laborhoz a vonatkozó hallgatói útmutató és a kiadott sablonok meghatározzák a beadandó formai követelményeit. Formai hibás beadás esetén a hallgató laborja elégtelen minősítésű, ugyanis ez esetben a beadandókat ellenőrző automatizmusok nem (jól) működnek.

Formai hibásnak tekintünk egy beadást, ha:
 - az elvárt fájlformátum helyett másik formátumot ad be (pl. pdf helyett docx)
 - tömörítve vagy csomagolva adja be a kért fájlt (pl. a kért pdf-et zip-be csomagolva adja be)
 - szintaxis-hibás SQL szkript vagy SQL utasítás esetén, ami megakadályozza a szkript futtatását
 - a hallgatói útmutatóban szereplő követelmények (pl. XML jólformáltsági kritérium) valamelyike sérül

Formai hibás beadás javítására hallgatónként és félévente **egyszer van lehetőség**.

Aki ezzel élni szeretne, a formai hibák javítása utáni fájlt vagy fájlokat e-mailben küldje el laborvezetőjének a hiba felfedezésekor, de legkésőbb az értékelés kézhezvételét követően azonnal.
Az így javított fájl kizárólag a formai hibát javíthatja, más módosítást nem tartalmazhat. Ennek értelmében tartalmi módosítás sem engedélyezett.


{% include targykodok.md %}
{% include kozos-linkek.md %}
