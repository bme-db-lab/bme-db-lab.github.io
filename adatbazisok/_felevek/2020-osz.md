### 2020. ősz (VITMAB04, VISZA027)

BSc. mérnök informatikus szak 2. évfolyam számára. Tantárgyi adatlap: [VITMAB04](https://portal.vik.bme.hu/kepzes/targyak/VITMAB04/).

A tárgyhoz kiscsoportos gyakorlatok és laboratóriumi foglalkozások is tartoznak.

A laborokon felkészülten kell részt venni. Egyetlen labor sem mulasztható, a laborvezetők beugrókat íratnak, a laborok teljesítésének feltétele a beugró sikeressége.

A gyakorlatokon felkészülten kell megjelenni. A gyakorlatvezetők a részvételt ellenőrzik, kiszárthelyiket íratnak a felkészülés tesztelésére.

#### Előadások

 Az előadások helye, ideje: hétfő 16.15-18.00 Q-I, IB025, IB026, IB027. Az előadásokon való személyes részvételre a Moodle-ban előzetesen regisztrálni kell, amely regisztráció minden előadás előtt megújítandó. Az előadásokról a Kar videófelvételt készít, amely azonban csak néhány nap késéssel érhető el. Az előadások valós időben történő megtekintése csak a felsorolt termekben lehetséges, ahol kérdések feltételére is lehetőség nyílik.
 
#### Gyakorlatok
 
 A gyakorlatok szept. 22-től kezdődően kéthetente lesznek, [ezen beosztás](https://db.bme.hu/~gajdos/Gyakbeosztas20.xlsx) szerint. 
 
 A gyakorlatokhoz szükséges feladatsorok és egyéb tudásfoszlányok [ITT](gyakorlat) érhetők el, a kisZH-eredmények pedig [ITT](eredmenyek)). FIGYELEM! A gyakorlatokon nem adunk ki papíralapú segédanyagokat, így a feladatsort valamilyen formában mindenki vigye magával az órára.

#### Laborok
 A laborokat szept. 30-tól kezdődően, általában kéthetente tartjuk, [ezen beosztás](https://db.bme.hu/~gajdos/DBLab2020osz.xlsx) szerint. Figyelem, a sheetnek több füle is tartalmaz hasznos információkat.
  
 A labor ill. gyakorlati csoport kódjának eleje a napra és az órára utal, a "t" a távolléti (Teams) csoportokat jelöli, a kód végén levő sorszám pedig azt mutatja, hogy páros vagy páratlan heteken kerülnek sorra a csoport foglalkozásai.
 
 A laborokhoz szükséges felkészülési és egyéb anyagok [ITT](labor) találhatók.
 
 Laborpótlás a félév végén, dec. 16-án szerdán lehetséges, azok számára, akik legfeljebb egy labort nem teljesítettek bármely okból kifolyólag. L1(Oracle): 16:15, L2(SQL1): 12:15, L3(SQL2): 10:15, L4(SQL3): 12:15, L5(OPTI): 8:15. A további részletek a Laboradmin rendszerből fognak kiderülni. A pótlabor azonos a reguláris laborokkal, kivéve, hogy mindenki más feladattípushoz tartozó feladatot fog kapni.
 

#### Nagyzárthelyi

[ZH beosztás](https://db.bme.hu/~gajdos/ZH_Teams.xlsx)

Időpont: 2020. nov. 16. hétfő 8.15–10.00 Anyaga: az előadásokon vagy a gyakorlatokon elhangzottak, amelyek a 2012-2019. évi kiadású jegyzetben az 1-4, 5.1, 5.2, 5.3, 6. és 9.1 fejezetekben találhatók.

Azok a hallgatók, akik a zárthelyit (nem a pótzárthelyit!) legalább jó eredménnyel teljesítették és a tárgyat első alkalommal vették fel, nem kell, hogy a vizsgán írásbeli beugrót írjanak.

**Konzultációs lehetőség** írásban a konzi.adatlabor levelezési listán keresztül. A subject legyen: [ZH][témakör megnevezése].


#### Pótzárthelyi

Időpont: 2020. nov. 30. hétfő 8.15-10.00. "Beosztás", felügyelet nincs, ld. a KTB nov. 24-i szabályozását: "Távolléti zárthelyiket hang- és/vagy képkapcsolat létesítése nélkül kell lebonyolítani."  Anyaga és felépítése azonos a ZH-val: 1. rész Moodle teszt 20 percben aláírásért, utána 10:00-ig feladatmegoldás a Fecske feladatlapja alapján IMSc pontokért, gyakorlásul, tapasztalatszerzésért.

#### Pót-pótzárthelyi

Időpont: 2020. dec. 15. kedd 8.15-10.00. Ez az alkalom térítésköteles, a Neptunban kell rá jelentkezni.


#### Vizsgák

 - Anyaga: lásd fentebb.
 - A vizsgák beugróval kezdődnek. Egyetlen feladatot kell kb. 15 perc alatt súlyos hiba nélkül megoldani ahhoz, hogy a vizsga a szóbelivel folytatható legyen, ellenkező esetben a vizsga elégtelen. A szóbeli vizsgán tételt kell húzni, a felkészülésre kb. 15 perc áll rendelkezésre. Lehetőség szerint – de nem törvényszerűen – a hallgatók a gyakorlatvezetőiknél szóbeliznek, akik a teljes tananyagból tetszőleges sorrendben is tesznek fel kérdéseket, hogy a hallgató felkészültségéről meggyőződjenek.
 - Akiknek bármely – méltánylandó – okból már decemberben vizsgázniuk kell, lépjenek kapcsolatba Gajdos Sándorral (gajdosATdb.bme.hu).
 - A szóbeli vizsgán nem szükséges alkalmi öltözetben megjelenni, de az igényesség és ápoltság elvárt.
 
 A koronavírus-járvány ezt a hagyományos vizsgarendet 2020. tavasza után a dec.-januári vizsgaidőszakban is felülírja. A vizsgák lebonyolítása ekkor a következők szerint történik:
- Teams-en keresztül, folyamatos kétirányú video- és audio-kapcsolat mellett.
- A vizsgát a vizsgáztató kezdeményezi a vizsgázó @edu.bme.hu-s azonosítóján keresztüli meghívásával.
- Továbbra is beugróval kezdődik. A beugró azonban nem közös, hanem a személyes vizsga része, amely során három olyan egyszerű kérdést teszünk fel - tipikusan a jegyzet "A fejezet új fogalmai" c. szakaszaiban található definíciók ismeretére kérdezünk rá -, amelyek mindegyikére elfogadható választ kell adni. Ennek teljesülése esetén a vizsga azonnal folytatódik. 
- A vizsga további része érdemben nem változik.
- Januárban szinte minden nap vizsganap lesz, ez azonban nem jelenti azt, hogy egymás utáni napokon is érdemes próbálkozni. A tapasztalat azt mutatja, hogy a megismételt vizsga sikerességéhez érdemes két vizsgakísérlet között legalább három napnak eltelnie.
