### 2020. tavasz (VITMAB04, VITMAB00, VITMA311)

A tavaszi félév(ek)ben előadások, gyakorlatok nincsenek, akik azonban aláírással rendelkeznek, a félév végén a vizsgaidőszakban vizsgát tehetnek.

A koronavírus-járvány a korábbi vizsgarendet felülírta. Az egyetem által alkotott általános tudnivalók és előírások [itt]( http://www.bme.hu/hirek/20200602/Tajekoztato_a_koronavirus_helyzetrol) és [itt](https://www.vik.bme.hu/oktatasszervezes/) találhatók. Ezeken túlmenően az Adatbázisok vizsgák lebonyolítása az alábbiak szerint változik:
- A vizsgaidőszak első négy hetében minden nap biztosítunk vizsgalehetőséget. 
- A vizsga Teams-en keresztül, folyamatos kétirányú video- és audio-kapcsolat mellett zajlik.
- A vizsgát a vizsgáztató kezdeményezi a vizsgázó @edu.bme.hu-s azonosítóján keresztüli meghívásával.
- A vizsga továbbra is beugróval kezdődik. A beugró azonban nem közös, hanem a személyes vizsga része, amely során három olyan egyszerű kérdést teszünk fel - tipikusan a jegyzet "A fejezet új fogalmai" c. szakaszaiban található definíciók ismeretére kérdezünk rá -, amelyek mindegyikére elfogadható választ kell adni. Ennek teljesülése esetén a vizsga azonnal folytatódik. 
- A vizsga további része érdemben nem változik.

### 2019. ősz (VITMAB04)

BSc. mérnök informatikus szak 2. évfolyam számára. Tantárgyi adatlap: [VITMAB04].

A tárgyhoz kiscsoportok gyakorlatok és laboratóriumi foglalkozások tartoznak.

A laborokon felkészülten kell megjelenni. Egyetlen labor sem mulasztható, a laborvezetők beugrókat íratnak, a laboron való érvényes részvétel feltétele a beugró sikeres teljesítése.

A gyakorlatokon felkészülten kell megjelenni. Csak egyetlen gyakorlat mulasztható (ld. TVSZ), a gyakorlatvezetők a részvételt rendszeresen ellenőrzik, kiszárthelyiket íratnak a felkészülés ellenőrzésére.

#### Az órák időzítése, csoportbeosztás

 - hétfő 10.15-12.00 EIB., EIC [Terembeosztás](https://db.bme.hu/~gajdos/terembeosztas.xlsx)
 - kivételesen egy második előadás is lesz az első oktatási héten a gyakorlatok helyett, pénteken 12.15-14.00 EIB, IE220 [Terembeosztás](https://db.bme.hu/~gajdos/terembeosztas.xlsx) 
 - [gyakorlatok](gyakorlat) ([kis ZH eredmények](eredmenyek)): a szept. 23-i héttől kezdődően, kéthetente, [ezen beosztás](https://db.bme.hu/~gajdos/Gyakbeosztas.xlsx) szerint. Az okt. 1-én kedden okt. szünet miatt elmaradó gyakorlatok helyett fakultatív pótlási lehetőséget kínálunk okt. 7-én hétfőn 8:15-10 között [ezen beosztás szerint.](https://db.bme.hu/~gajdos/potgyakorlat.xlsx)
 - [laborok](labor): a szept. 16-i héttől kezdődően, általában kéthetente, [ezen beosztás](https://db.bme.hu/~gajdos/DBLab2019osz.xlsx) szerint.
 - Labor pótlás: 
 
Akik az eredetileg dec. 7. szombatra ütemezett L5 (optimalizálás) laborjukat dec. 4-én nem teljesítették, azok dec. 13-án 12.15-től kapnak erre lehetőséget.

A laborok általános pótlása is dec.13-án pénteken 12.15-től lesz mindenki számára, aki legfeljebb egy labort nem teljesített addig bármely okból kifolyólag. A pontos részletek a Laboradmin rendszerből fognak kiderülni. A pótlabor azonos a reguláris laborokkal, kivéve, hogy mindenki más feladattípushoz tartozó feladatot fog kapni.

A labor ill. gyakorlati csoport kódjának eleje a napra és az órára utal, a kötőjel utáni sorszám pedig azt is megmutatja, hogy páros vagy páratlan heteken kerülnek sorra a csoport foglalkozásai.


#### Nagyzárthelyi

Időpont: 2019. nov. 18. hétfő 8.15–10.00 Anyaga: az előadásokon vagy a gyakorlatokon elhangzottak, amelyek előreláthatóan a 2012-2019. évi kiadású jegyzetben az 1-4, 5.1, 5.2, 5.3, 6. és 9.1 fejezetekben találhatók.

Azok a hallgatók, akik a zárthelyit (nem a pótzárthelyit!) legalább jó eredménnyel teljesítették és a tárgyat első alkalommal vették fel, nem kell, hogy a vizsgán írásbeli beugrót írjanak.

**Konzultációs lehetőség** a ZH előtt:

 - írásban: a konzi.adatlabor levelezési listán keresztül. A subject legyen: [ZH][témakör megnevezése].

**Terembeosztás:** 

A-F K234

G-Kot	CHFMAX

Kov-Pál	E1B

Pam-Si	IB026

So-Sz	IB027

T-Var	IE007

Vár-Zs	QAF16 

**ZH megtekintés:** nov. 20. szerda IB220. A-K: 18:00-, L-Zs: 19.30-.


#### Pótzárthelyi

Időpont: 2019. dec. 2. hétfő 8.15-10.00 Anyaga azonos a ZH-val.

**Terembeosztás:** 

A-K K234

L-Zs	CHFMAX

**Megtekintés:** Dec. 9. hétfő 18:00 IB025


#### Vizsgák

 - Anyaga: lásd fentebb.
 - A vizsgák írásbeli beugróval kezdődnek. Egyetlen feladatot kell kb. 15 perc alatt súlyos hiba nélkül megoldani ahhoz, hogy a vizsga a szóbelivel folytatható legyen, ellenkező esetben a vizsga elégtelen. A szóbeli vizsgán tételt kell húzni, a felkészülésre kb. 15 perc áll rendelkezésre. Lehetőség szerint – de nem törvényszerűen – a hallgatók a gyakorlatvezetőiknél szóbeliznek, akik a teljes tananyagból tetszőleges sorrendben is tesznek fel kérdéseket, hogy a hallgató felkészültségéről meggyőződjenek.
 - Akiknek bármely – méltánylandó – okból már decemberben vizsgázniuk kell, lépjenek kapcsolatba Gajdos Sándorral (gajdosATdb.bme.hu).
 - A szóbeli vizsgán nem szükséges alkalmi öltözetben megjelenni, de az igényesség és ápoltság elvárt.

