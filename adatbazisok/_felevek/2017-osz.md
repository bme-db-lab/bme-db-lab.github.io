### 2017. ősz (VITMAB04)

BSc. mérnök informatikus szak 2. évfolyam számára. Tantárgyi adatlap: [VITMAB04].
(A vizsgakeresztes
kurzusokhoz tartozó tárgytematikák és vizsgakövetelmények a megfelelő
tárgykódú TAD-okon, ill. az alábbiakban, a korábbi félévekhez tartozó
hirdetmények között olvashatók.)

A tantárgy tematikája, kimérete, oktatásának módja az előző tanévhez
képest megváltozott.

[Az új tantárgy adatlap][VITMAB04]

[Fontos általános tudnivalók a tárgyról
és oktatásáról](https://wiki.sch.bme.hu/Adatb%C3%A1zisok#Tippek "Olvasd végig ezt is")

#### Az előadások helye, ideje

hétfő 10.15-12.00 St.Nagy. Szept. 5-én kedden is lesz előadás,
kivételesen kiscsoportos formában. Ennek a beosztása
[itt](/sites/default/files/adatbgyak0905.xls) található.

#### Gyakorlatok

A tárgyhoz kiscsoportos gyakorlatok is tartoznak, amelyeket szept. 5-től
kezdődően, általában kéthetente, [ezen
beosztás](/sites/default/files/beo2017_osz.xlsx) szerint tartunk. A
csoport kódjanak eleje a napra és az órára utal, a kötőjel utáni sorszám
pedig azt is megmutatja, hogy páros vagy páratlan heteken kerül sorra. A
gyakorlatok teljes félévi naptára [itt
található.](/sites/default/files/gyaknapt.xlsx)

A gyakorlatok sorrendje:

Az első gyakorlat idejében valójában egy kiscsoportos előadás lesz az
adatbáziskezelő-rendszerről, amely az Adatbázisok c. könyv   [ezen
fejezeteihez](/sites/default/files/adatbazisok_1-2.pdf)kapcsolódik. A 3.
oktatási héttől (szept. 19-től) kezdődően sorra kerülő gyakorlatok:

A gyakorlatokon felkészülten kell megjelenni. Csak egyetlen gyakorlat
mulasztható (ld. TVSZ), a gyakorlatvezetők a részvételt rendszeresen
ellenőrzik, kiszárthelyiket íratnak a felkészülés ellenőrzésére.

Kis ZH [eredmények itt olvashatók.](eredmenyek)

#### Laboratóriumi foglalkozások

A tárgyhoz kiscsoportos laborok is tartoznak, amelyeket szept. 12-től
kezdődően általában kéthetente,
[ezen beosztás](/sites/default/files/beo2017osz.xlsx) szerint tartunk. A
csoport kódjanak eleje a napra és az órára utal, a kötőjel utáni sorszám
pedig azt is megmutatja, hogy páros vagy páratlan heteken kerül sorra. A
laborok teljes félévi naptára [itt található.](/sites/default/files/labornapt.xlsx)


A laboratóriumi foglalkozások [részletei elérhetőek](labor).

LPót: A pótlási héten, dec. 13-án szerdán 16.15-től. A pontos részletek
mindenki számára egyénileg a Laboradmin rendszerből fognak kiderülni. A
pótlabor mindenben azonos a reguláris laborokkal, kivéve, hogy mindenki
más feladattípushoz tartozó feladatot fog kapni.

A laborokon felkészülten kell megjelenni. Egyetlen labor sem
mulasztható, a laborvezetők beugrókat íratnak, a laboron való érvényes
részvétel feltétele a beugró sikeres teljesítése.

#### Nagyzárthelyi

Időpont: 2017. nov. 13. hétfő 8.15–10.00  Anyaga: az előadásokon
vagy a gyakorlatokon elhangzottak, amelyek a 2012, 2013, 2015, 2016 és a
2017 évi kiadású jegyzetben az 1-4, 5.1, 5.2, 5.3, 6. és 9.1
fejezetekben találhatók.


Azok a hallgatók, akik a zárthelyit (nem a pótzárthelyit!) legalább jó
eredménnyel teljesítették és a tárgyat első alkalommal vették fel, nem
kell, hogy a vizsgán írásbeli beugrót írjanak.

**Konzultációs lehetőség** a ZH előtt:
- írásban: a `konzi.adatlabor` levelezési listán
keresztül. A subject legyen: `[ZH][témakör megnevezése]`.
- szóban: nov. 11-én 18.00-tól az IB139 (páratlan heti gyakorlatok számára) és
IB140 (páros heti gyakorlatok számára) termekben.

**Terembeosztás** A ZH
során kérem, hogy a termeket az alábbiak szerint vegyétek igénybe: A-E
STFNagy F-Gá QAF16 Ge-Ja E1C Já-Ko IB025 Kö-Me E1A Mi-Pé QAF15 Pi-Zs
K234

**ZH eredmények** [itt
találhatók.](/sites/default/files/zh_2017osz.xls) A ZH-k megtekinthetők
nov. 14-én 18.15-től az IB028-ban.

Kiemelkedő eredményük alapján
meghívást kaptak a dec. 18-i első vizsgaalkalomra és nem kell beugrót
írniuk: Dobos-Kovács Mihály 35; Hornák Bence 33; Szekeres Dániel 33;
Oszlányi Zsolt 32,5; Kókai Kristóf 32; Nemes Mátyás 32; Hübner Krisztián 31;
Matusek Márton 31; Polgár Márton 31; Mihályi Viktor 30,5; Móna Dániel 30;
Szörfi Jázmin 30; Ács Bendegúz 29,5; Domián Bálint Gyula 29,5; Horváth
Mátyás Gergő 29; Krizsán Levente Csaba 29; Papp Kristóf Szabolcs 29;
Schulcz Ferenc 29; Sipos Viktória Dóra 29; Takács Tamara Beáta 29.

#### Pótzárthelyi

Időpont: 2017. dec. 1. péntek 8.15–10.00  Anyaga azonos a ZH-val.
SZÁMOLÓGÉPET MINDENKI HOZZON MAGÁVAL.

**Terembeosztás** A PZH során kérem, hogy a termeket az alábbiak
szerint vegyétek igénybe: A-Ki Q-I, Kj-Szal Q-II, Szak-Zs IB025

**Megtekintés** Dec. 11-én hétfőn 17.00-tól az IB025-ben.


#### Vizsgák

-   A vizsga anyaga alapvetően az Adatbázisok c. jegyzetben található
    meg (természetesen kiegészítve azzal, ami az előadásokon elhangzott.
    A jegyzetből nem tartozik a tárgy anyagához a hálós és az
    objektum-orientált adatbázis-kezelés (7. és 8. fejezet), a
    normalizálás alapú relációs sématervezés (9.2.3.6-9.2.3.7,
    9.2.5-9.2.8), az elosztott adatbázis-kezelés (11. fejezet) és a
    függelékek.  A témakörök jegyzéke itt
    található:[magyar](files/adatbazisok_temakorok_2017.pdf), [német](files/adatbazisok_temakorok_deutsch_2017.pdf).
    
    **Figyelem! Akik korábban szereztek aláírást, azok számára a vizsga
    anyaga a megszerzett aláíráshoz tartozó kódú TAD-ban található, ill.
    ezen honlapon alább, azon féléveknél, amikor az Adatbázisok az adott
    tárgykódnak megfelelő tematikával ment.**
-   A vizsgák írásbeli beugróval kezdődnek. Egyetlen feladatot kell kb.
    15 perc alatt súlyos hiba nélkül megoldani ahhoz, hogy a vizsga a
    szóbelivel folytatható legyen, ellenkező esetben a vizsga elégtelen.
    A szóbeli vizsgán tételt kell húzni, a felkészülésre kb. 15 perc
    áll rendelkezésre. Lehetőség szerint – de nem törvényszerűen – a
    hallgatók a gyakorlatvezetőiknél szóbeliznek, akik a teljes
    tananyagból tetszőleges sorrendben is tesznek fel kérdéseket, hogy a
    hallgató felkészültségéről meggyőződjenek.
-   Akiknek bármely – méltánylandó – okból már decemberben vizsgázniuk
    kell, lépjenek kapcsolatba Gajdos Sándorral (gajdosATdb.bme.hu).
-   A szóbeli vizsgán nem szükséges alkalmi öltözetben megjelenni, de az
    igényesség és ápoltság elvárt.
