### 2024. ősz

BSc. mérnök informatikus szak 2. évfolyam számára. Tantárgyi adatlap: [VITMAB04](https://portal.vik.bme.hu/kepzes/targyak/VITMAB04/).

A tárgyhoz kiscsoportos gyakorlatok és laboratóriumi foglalkozások is tartoznak.

A laborokon felkészülten kell részt venni. Egyetlen labor sem mulasztható, a laborvezetők beugrókat íratnak, a laborok teljesítésének feltétele a beugró sikeressége. A beugrók leginkább a laborhoz kapcsolódó elméleti ismeretekből tartalmaznak kérdéseket.

A gyakorlatokon is felkészülten kell megjelenni. A gyakorlatvezetők a részvételt ellenőrzik, kiszárthelyiket íratnak a felkészülés tesztelésére. Ezek a hallgatóknak szolgáltatnak visszajelzést, hogy a felkészültségük/előismereteik megfelelők-e a gyakorlat anyagának hatékony elsajátításához.

#### Előadások

Az előadások helye, ideje: hétfő 12.15-14.00 Q-I, IB025, [ezen beosztás](https://db.bme.hu/~gajdos/terembeosztas24.xlsx) szerint. Mivel az első  oktatási héten nem lesznek sem gyakorlatok, sem laborok (tekintve, hogy az ezek eredményes teljesítéséhez szükséges elméleti ismeretek még hiányoznak), ezért az első  héten helyettük is előadás lesz: szept. 5-én csütörtökön 16:15-től a Q-I és IB026 termekben a hétfői előadásokkal azonos beosztás szerint. 
 
#### Gyakorlatok
 
 A gyakorlatok szept. 10-től kezdődően kéthetente lesznek, [ezen beosztás](https://db.bme.hu/~gajdos/gyakorlatbeosztas24.xlsx) szerint. A gyakorlat- ill. laborcsoport kódjának eleje a napra és az órára utal, a kód végén levő sorszám páros- vagy páratlansága pedig azt mutatja, hogy ***páros vagy páratlan oktatási heteken*** kerülnek sorra az adott csoport foglalkozásai. A szept. 17-én kedden (sportnap) és az okt. 1-én kedden (Sch Kupa) elmaradó gyakorlatok helyett fakultatív pótlásokat kínálunk fel, amelyek részleteiről minden érintettet a saját gyakorlatvezetője fogja tájékoztatni.
  
 A gyakorlatokhoz szükséges feladatsorok és egyéb tudásfoszlányok [ITT](gyakorlat) érhetők el, a kisZH-eredmények pedig [ITT](eredmenyek)). FIGYELEM! A gyakorlatokon nem adunk ki papíralapú segédanyagokat, így a feladatsort valamilyen formában mindenki vigye magával az órára.

#### Laborok
A laborokat szept. 18-tól kezdődően, általában kéthetente tartjuk, [ezen beosztás](https://db.bme.hu/~gajdos/DBLab2024osz.xlsx) szerint. Figyelem, az Excel táblázatnak több füle is tartalmaz hasznos információkat. 
  
 A laborokhoz szükséges felkészülési és egyéb anyagok [ITT](labor) találhatók.
 
Laborpótlás a pótlási héten lesz valamennyi labor esetén azok számára, akik legfeljebb egy kötelező labort nem teljesítettek bármely okból kifolyólag.  A pontos hely és a pótlás szükségessége a [Laboradmin rendszerből](https://fecske.db.bme.hu) fog kiderülni, ezt kérjük, hogy mindenki ellenőrizze a szorgalmi időszak végén, és bármilyen eltérést mielőbb jelezzen a tárgyfelelősnek a gajdos_at_db.bme.hu cimen. A pótlaborok azonosak a reguláris laborokkal, kivéve, hogy mindenki egy számára új feladattípushoz tartozó feladatot fog kapni.
 

#### Nagyzárthelyi

Időpont: 2024. nov. 12. kedd 8.15–10.00 Anyaga: az előadásokon vagy a gyakorlatokon elhangzottak, amelyek a 2015-2021. évi kiadású jegyzetben az 1-4, 5.1, 5.2, 5.3, 6. és 9.1 fejezetekben találhatók. 6 iv A4 méretű (nem karton) papírlapot hozzanak magukkal NEM összetűzve. Kalkulátor hasznos lehet. Mobiltelefon használata erre a célra sem megengedett. 

Azok a hallgatók, akik a zárthelyit (NEM a pótzárthelyit!) legalább jó eredménnyel teljesítik és a tárgyat első alkalommal vették fel, nem kell, hogy a vizsgán írásbeli beugrót írjanak.

**Konzultációs lehetőség** írásban a konzi.adatlabor levelezési listán keresztül, amelyre a laborok során lehet/érdemes feliratkozni. A subject legyen: [ZH][témakör megnevezése].

A ZH során a termeket ezen beosztás szerint vegyék igénybe: később...

<!--A-Fa	 CHFMAX

Fe-Gy	 QAF14

H-Ka	 IB027

Ke-Lé	 F2E

Li-Na	 K275

Ne-S	 KF76

Sz-Zs	 E1B
[ezen beosztás](https://db.bme.hu/~gajdos/ZHterembeosztas23.xlsx) --> 

#### Pótzárthelyi

Időpont: 2024. nov. 26. kedd 8.15-10.00. Anyaga azonos a ZH-éval. Terembeosztás: később...

<!--A-J: ChMax

K-P: KF76

R-Zs: EIB

A PZH során a termeket [ezen beosztás](https://db.bme.hu/~gajdos/PZHterembeosztas23.xlsx) szerint vegyék igénybe.
Kalkulátor hasznos lehet, célszerűen hozzanak magukkal, úgyszintén 6 ív A4 méretű (nem karton) papírlapot. Mobiltelefon használata kalkulátorként sem megengedett. 

A PZH során a termeket az alábbiak szerint vegyék igénybe:

![kép](https://user-images.githubusercontent.com/18241253/143887280-9ed323c4-10d4-48b6-975e-92c581d7033e.png)

7 iv A4 méretű (nem karton) papírlapot hozzanak magukkal. Kalkulátor hasznos lehet. Mobiltelefon használata erre a célra sem megengedett.-->

#### Vizsgák

 - Anyaga: lásd fentebb.
 - A vizsgák beugróval kezdődnek. Egyetlen feladatot kell kb. 15 perc alatt súlyos hiba nélkül megoldani vagy három fogalmat definiálni ahhoz, hogy a vizsga a szóbelivel folytatható legyen, ellenkező esetben a vizsga elégtelen. A szóbeli vizsgán tételt kell húzni, a felkészülésre kb. 15 perc áll rendelkezésre. Lehetőség szerint – de nem törvényszerűen – a hallgatók a gyakorlatvezetőiknél szóbeliznek, akik a teljes tananyagból tetszőleges sorrendben is tesznek fel kérdéseket, hogy a hallgató felkészültségéről, elsősőrban a tananyag _megértéséről_ meggyőződjenek.
 - Akiknek bármely – méltánylandó – okból már decemberben vizsgázniuk kell, lépjenek kapcsolatba Gajdos Sándorral (gajdosATdb.bme.hu).
 - Januárban szinte minden nap lesz vizsgalehetőség, ez azonban nem jelenti azt, hogy egymás utáni napokon is érdemes próbálkozni. A tapasztalat azt mutatja, hogy a megismételt vizsga sikerességéhez érdemes két vizsgakísérlet között legalább három napnak eltelnie.
 - A szóbeli vizsgán nem szükséges alkalmi öltözetben megjelenni, de az igényesség és ápoltság itt is elvárt. 
 
<!-- A koronavírus-járvány ezt a hagyományos vizsgarendet a 2021. dec.- 2022. januári vizsgaidőszakban is felülírja. A vizsgák lebonyolítása ekkor a következők szerint történik:

 - Teams-en keresztül, folyamatos kétirányú video- és audio-kapcsolat mellett. Fej- vagy fülhallgató nem használható.
 - A vizsgát a vizsgáztató kezdeményezi a vizsgázó @edu.bme.hu-s azonosítóján keresztüli meghívásával 8:00-tól kezdődően (a 7:30-as kezdés ugyanis az adott körülmények között okafogyott).
 - Továbbra is beugróval kezdődik. A beugró azonban nem közös, hanem a személyes vizsga része, amely során három olyan egyszerű kérdést teszünk fel - tipikusan a jegyzet "A fejezet új fogalmai" c. szakaszaiban található definíciók ismeretére kérdezünk rá -, amelyek mindegyikére elfogadható választ kell adni. Ennek teljesülése esetén a vizsga azonnal folytatódik.
 - A vizsga további része érdemben nem változik. -->
 



