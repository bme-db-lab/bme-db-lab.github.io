---
# Feel free to add content and custom Front Matter to this file.
# To modify the layout, see https://jekyllrb.com/docs/themes/#overriding-theme-defaults

layout: home
title: Az Adatbázisok Laborról
---
„Nem a tanulás, s a tudományok mennyisége teszi az embert okossá, hanem azok megemésztése és jó elrendeltetése.”
(Gr. Széchenyi István)

Az Adatbázisok Labor 1996-tól működik a BME Távközlési és Médiainformatikai Tanszékén. A labor célja, hogy minél jobb és változatos lehetőségeket biztosítson az adatbázis-kezelés és tágabb környezete iránt érdeklődők számára, beleértve a hatékonyabb tanulást, a tudományos kutatást valamint projektek lebonyolítását egyaránt. A labor tagjai számos kiemelkedő eredményt értek már el az utóbbi években, így – többek között – a nevünkhöz fűződik az első magyarországi nagyvállalati adattárház tervezése és megvalósítása (MATÁV/T-Com), az első valós idejű adattárház tervezése és megvalósítása (MAVIR) – valamint számos egyéb kutatási projekt és ipari megvalósítás – mellett

 - 8 db TDK I. helyezés,
 - 2 db OTDK I. díj,
 - 2 db OTDK II. díj,
 - 1 db Pro Scientia aranyérem,
 - 1 db Pollák-Virág díj,
 - 1 db ACM KDD Cup (a világ legrangosabb adatbányászati versenye) I. díj,
 - 3 db ACM KDD Cup II. díj,
 - NiSIS gyalogosfelismerési verseny különdíj (pontosság).

A labor jellemzően az adatbázisok világának egy-egy nagyobb területét átfogó, produktív feldolgozását vállalja magára, a hallgatók választása szerint ipari vagy akadémiai területekre helyezve a hangsúlyt. Ennek megfelelően a labor tagjai főleg önálló laboros, illetve doktorandusz és diplomatervező hallgatók, míg az ő munkájukat ipari és az akadémiai világban jártas, tapasztalt munkatársak segítik, támogatják. A laborfeladatok mellett hangsúlyt helyezünk az általános elméleti problémák és az új eredmények szélesebb körű megismertetésére is, amelyet folyamatosan bővülő tárgykínálatunkkal igyekszünk lefedni.

[Dr. Gajdos Sándor](https://db.bme.hu/~gajdos),  a laboratórium vezetője
